---
title: Overzicht van Azure Cost Management | Microsoft Docs
description: Azure Cost Management is een oplossing voor kostenbeheer waarmee Azure-uitgaven kunnen worden bijgehouden en bewaakt, en het resourcegebruik geoptimaliseerd.
services: cost-management
keywords: ''
author: bandersmsft
ms.author: banders
ms.date: 12/05/2018
ms.topic: overview
ms.service: cost-management
manager: benshy
ms.custom: ''
ms.openlocfilehash: a90ef531cedb5e4c32a8f0af8b6cca86a93fb39a
ms.sourcegitcommit: 2469b30e00cbb25efd98e696b7dbf51253767a05
ms.translationtype: HT
ms.contentlocale: nl-NL
ms.lasthandoff: 12/06/2018
ms.locfileid: "52997129"
---
# <a name="what-is-azure-cost-management"></a>Wat is Azure Cost Management?

Kostenbeheer is het proces waarmee u effectief de kosten die samenhangen met uw bedrijf kunt plannen en beheren. Kostenbeheertaken worden normaal gesproken uitgevoerd door de financiële, management- en app-teams. Azure Cost Management helpt bedrijven met Microsoft Enterprise Overeenkomsten (EO) te plannen met de kosten in het achterhoofd. Het helpt ook effectief kosten te analyseren en actie te ondernemen om clouduitgaven te optimaliseren. Lees het artikel [Azure Cost Management best practices](cost-mgt-best-practices.md) voor meer informatie over kostenbeheer in een bedrijf.

Facturering is wel gerelateerd, maar verschilt van kostenbeheer. Facturering is het proces van facturen versturen naar klanten voor geleverde goederen of diensten en de commerciële relatie beheren.  Inkoop- en financiële teams voeren normaal gesproken factureringstaken uit.

Cost Management toont organisatorische kosten en gebruikspatronen aan met geavanceerde analyses. Rapporten in Cost Management tonen kosten, gebruik en gereserveerde instanties van Azure aan en Azure Hybrid Benefit-gebruik. Gezamenlijk tonen de rapporten uw intern en externe kosten voor gebruik en kosten voor Azure Marketplace. Andere kosten, zoals reserveringskosten, ondersteuning en belasting worden nog niet in rapporten getoond. De rapporten helpen u grip te krijgen op uw uitgaven en resource-gebruik en kunnen helpen afwijkingen te vinden in uitgaven. Voorspellende analyses zijn ook beschikbaar. Cost Management gebruikt Azure managementgroepen, budgetten en aanbevelingen om duidelijk aan te tonen hoe uw uitgaven zijn ingedeeld en hoe u kosten kunt reduceren.

U kunt de Azure Portal of verschillende API’s gebruiken voor geautomatiseerde export om kostengegevens te integreren met externe systemen en processen. Geautomatiseerde factureringsgegevensexport en geplande rapporten zijn ook beschikbaar.

## <a name="plan-and-control-expenses"></a>Uitgaven plannen en beheren

Verschillende manieren waarop Cost Management u kan helpen bij het plannen en beheren van uw kosten: Kosten analyseren, budgetten, aanbevelingen en kostenbeheergegevens exporteren.

U gebruikt kostenanalyse om de kosten van Azure voor uw bedrijf te verkennen en te analyseren. U kunt de totale kosten per bedrijf weergeven, zodat u begrijpt waar de kosten worden opgebouwd en uitgavenpatronen kunt identificeren. En u kunt de totale kosten bekijken om geschatte kostentrends per maand, per kwartaal en zelfs per jaar naast een budget te leggen.

Budgetten helpen u met plannen voor en voldoen aan financiële aansprakelijkheid in uw bedrijf. Ze helpen voorkomen dat kostendrempels of -limieten worden overschreden. Budgetten kunnen u ook helpen anderen te informeren over hun uitgaven om proactief kosten te beheren. En u kunt ermee zien hoe kosten zich ontwikkelen in de loop der tijd.

Aanbevelingen tonen hoe u de efficiëntie kunt optimaliseren en verbeteren door inactieve en onderbenutte resources te identificeren. Of ze kunnen goedkopere resource-opties tonen. Als u de aanbevelingen volgt, wijzigt u de manier waarop u uw resources gebruikt om geld te besparen. Om dit te doen, bekijkt u eerst de optimalisatieaanbevelingen om mogelijk inefficiënt gebruik te zien. Daarna volgt u de aanbeveling om uw Azure-resourcegebruik te wijzigen in een meer kosteneffectieve optie. Dan verifieert u de actie om ervoor te zorgen dat de wijziging die u hebt aangebracht ook is geslaagd.

Als u externe systemen gebruikt om kostenbeheergegevens te zien of te controleren, kunt u de gegevens van Azure eenvoudig exporteren. En u kunt een dagelijks geplande export in CSV-indeling instellen en de gegevensbestanden opslaan in Azure-opslag. Zo kunt u de gegevens vanaf uw externe systeem benaderen.

## <a name="consider-cloudyn"></a>Overweeg het gebruik van Cloudyn

[Cloudyn](overview.md) is een Azure-service gerelateerd aan Cost Management. Met Cloudyn kunt u het cloudgebruik en uitgaven voor uw Azure-resources volgen. Ook andere cloudproviders, inclusief AWS en Google worden hierdoor ondersteund. Aan de hand van eenvoudige dashboard-rapporten krijgt u inzicht in de toewijzing van kosten en tevens factureringen en teruggaven. Momenteel ondersteunt Cost Management geen facturering/terugstorting of andere cloudserviceproviders. Maar Cloudyn is een optie die dat _wel_ ondersteunt. Momenteel ondersteunt Cost Management alleen Azure EA-accounts. En hoewel er geen individuele accounts als betalen per gebruik of Microsoft Cloud Service Provider worden ondersteund, doet Cloudyn dat wel. Als u een van dergelijke accounts hebt, kunt u Cloudyn gebruiken om u te helpen uw kosten te beheren.

## <a name="additional-azure-tools"></a>Aanvullende Azure-hulpprogramma’s

Azure heeft andere hulpprogramma’s die geen onderdeel uitmaken van de Azure Cost Management-set. Ze spelen echter een belangrijke rol in het kostenbeheerproces. Zie de volgende koppelingen voor meer informatie over deze hulpprogramma’s.

- [Azure Prijscalculator](https://azure.microsoft.com/pricing/calculator/), gebruik dit hulpprogramma om de initiële cloudkosten in te schatten.
- [Azure Migrate](../migrate/migrate-overview.md), beoordeel de werkbelasting van uw huidige gegevenscentrum voor inzicht in wat er nodig is van een Azure-vervangingsoplossing.
- [Azure Advisor](../advisor/advisor-overview.md), identificeer ongebruikte VM’s en ontvang aanbevelingen over aankopen van Azure gereserveerde instanties.
- [Azure Hybrid Benefit](https://azure.microsoft.com/pricing/hybrid-benefit/), gebruik uw huidige on-premises Windows Server- of SQL Server-licenties voor VM’s in Azure om te besparen.


## <a name="next-steps"></a>Volgende stappen

Nu u weet wat Cost Management is, is de volgende stap beginnen met het gebruik ervan.

- Begin Azure Cost Management te gebruiken om [kosten te analyseren](quick-acm-cost-analysis.md).
- U kunt ook meer informatie lezen over [Best practices voor Azure Cost Management](cost-mgt-best-practices.md).
